<html><head><title>Levél a Mikuláshoz - 3. fejezet</title>
<META http-equiv="Content-Type" content="text/html; charset=windows-1250">
<META http-equiv="Content-Language" content="hu">
<META name="author" content="Gólya & K-mûvek 2013.">
<link rel="stylesheet" type="text/css" href="text.css"><link rel="stylesheet" type="text/css" href="margo.css">
<link rel="shortcut icon" href="pic/tapi.ico" type="image/x-icon">
</head><body background="pic/ht3.jpg"><center>
<div class="lec"></div>
<img src="pic/3f.png" title="3. fejezet"><br><img src="pic/f.png">
<p align="justify">Eközben az erdõben Kutyus is álomra hajtotta a fejét. 
Sötét éjszaka volt, mintha a Hold is a paplan alá bújt volna, csak a szelet szerzõdtették ma éjjelre zenésznek, aki viszont bõszen 
dolgozott. Fújt, süvített és tépte a fák koronáját a csontig hatoló hidegben. Minden állat elbújt az odújába várva a hajnali fényt.</p>
<img class="imb" src="fejezetek/sotetejj.jpg"><p align="justify">A kis falu is nyugovóra tért. 
Egy valaki azonban éppen most indult útnak, s a sötétséget kihasználva, puha talpakon lopakodott egy baráti találkozóra.</p>
<img src="fejezetek/bandita.jpg"><p align="justify">A posta padlásán Macska-bált rendeztek az éjjel. 
Oda indult Bandita, a fekete-fehér foltos két-ballábas kandúr. Bandita gyermekkori nagy ellensége volt Seriffnek. 
Kikémlelte, hogy Seriff, akit õ csak Nagy Fehérnek hív, levelet írt ma este. Nagy bánatára azt már nem tudta kilesni, hogy ki 
a levél címzettje, és ez borzasztóan bosszantotta. Ezért is sietett annyira a postai egerészõ estre, bár éhes nem volt, mert ellopta a 
Nagy Fehér maradék vacsoráját</p><p align="justify">A postához érve hallotta, hogy barátai már vígan viháncolnak a tetõn. 
A macskák, látva Bandita érkezését elkezdték a szokásos csúfolódást. Bandita ugyanis a legügyetlenebb egerészõ a környéken és 
mindenki tudja róla, hogy a kutya vacsoráján él, ami bizony nagy szégyen egy falusi macskának.</p>
<a href="fejezetek/postaparti.jpg" target="_blank" title="Postaházi Macskaparti - Nagyítás"><img class="imb" src="fejezetek/postap.jpg"></a>
<p class="id">- Vigyázz, Bandita, nehogy megkergessenek az egerek! - nevettek hangosan a cicák.</p>
<p class="id">- Ne gúnyolódjatok, ma nem egerészni jöttem!</p>
<p class="id">- Gondoltuk! - vihogtak a többiek - Biztos nem vagy éhes, mert megetted Nagy Fehér maradékát, amíg õ itt járt.</p>
<p class="id">- Itt járt Nagy Fehér? Ez biztos? Láttátok?</p>
<p class="id">- Igen, Te, tesze-tosza jószág. Itt volt és bedobott egy levelet a postaládába, azután elszaladt.</p>
<p class="id">- Melyik ládába dobta? Mondjátok gyorsan!? – nyávogta Bandita izgatottan.</p>
<p class="id">- A zöld színûbe, Te, macskajaj! Különben miért vagy olyan kíváncsi? Biztos nem neked írta.</p>
<p align="justify">Bandita azonnal a zöld postaláda tetejére ugrott, belekukucskált. Valóban ott volt a levél! 
Bedugta mancsát a postaláda nyílásán, és beleakasztotta a körmeit a levélbe.</p><img src="fejezetek/posta.jpg">
<p class="id">- Így ni! Már meg is van! Izgatottan kezdte olvasni, majd hangos nevetésbe tört ki. A többiek felfigyeltek rá.</p>
<p class="id">- Nézzétek ez egér helyett levelet fogott! Gyertek, nézzük meg mit olvas! Mondd már Bandita, mi olyan vicces!</p>
<p align="justify">A macskák mind Bandita köré gyûltek. Mancsról-mancsra adták a levelet és csak nevettek, nevettek, vihogtak, 
nyávogtak.</p><img src="fejezetek/levelescica.jpg"><p class="id">- Hogy lehet ez a Nagy Fehér ilyen buta! 
Elhiszi, hogy a Mikulás létezik! Ha-ha-ha! – gúnyolódtak a kutya levelén. A nagy viháncolásra a szél is feltámadt, odasuhant 
Bandita mellé, és kikapta mancsából a levelet, mintha csak megunta volna a macskák gúnyolódását.</p><img src="fejezetek/wind.jpg">
<p align="justify">A magasba emelte, és csak fújta, fújta egyre messzebb, falun, városon, erdõn, mezõn keresztül, míg végül 
egy szélvédett fenyõerdõhöz érve, a legöregebb fenyõ orra elé pottyantotta a hóba. 
A fenyõ mély álomból ébredve csodálkozva nézte a barna levelet.</p>
<p class="id">- Hogy kerülhetett ez egy örökzöld fenyõerdõbe? – tûnõdött. 
Lehajolt, felemelte, s meglepõdve látta, hogy írás is van rajta.</p><img class="imb" src="fejezetek/fenyok.jpg">
<p align="justify">Közben felébredt szendergésébõl a családja is, és észrevették kezében a levelet. A kis fenyõk mind köréje gyûltek.</p>
<p class="id">- Olvasd föl Fenyõpapa! - kérlelték az öreg fenyõt.</p><p>Fenyõpapa hangosan elkezdte olvasni a levelet.</p>
<img class="imb" src="fejezetek/fenyopapa.jpg"><table border="0" width="320"><tr><td align="center">
<p class="v"><b>Kedves Mikulás</b>,<br>Én Seriff vagyok, és a barátomnak, 
Kóbor Kutyusnak szeretnék karácsonyi ajándékba egy gazdit kérni Tõled.<br>Én az Üveghegy mellett, a harmadik fehér házban lakom. 
Kérlek, keress meg Mikulás, és én cserébe a kedvességedért, mindenben segítek Neked.<br><b>Köszönettel: Seriff</b></p></td></tr></table>
<p class="id">- Gyerekek, úgy látom, ez egy nagyon fontos levél! Most mitévõk legyünk, Fenyõmama?</p>
<p class="id">- Ez egyszerû! - rikkantott fel az egyik kis fenyõ - Majd én elviszem a Mikulásnak azt a levelet. 
Nemrég láttam õt. Épp a fejünk fölött suhant el, amikor Hóembert építettünk. Emlékeztek fiúk?</p>
<p class="id">- Hogyne emlékeznénk, de olyan gyorsan repítette a rénszarvas, hogy attól félünk, már nagyon messze járhat!</p>
<p class="id">- Az már igaz, de a munkája is sok. És a jó munkához idõ kell, ugye? Ha törik, ha szakad, én bizony megkeresem és 
elviszem neki a levelet! Segítenünk kell Kutyuson! Fenyõpapa rám bízhatod a dolgot!</p>
<p align="justify">A fenyõgyerek ezzel a lendülettel már magára is kapta sapkáját és a kis csizmáit. 
A zsebébe forró krumplit rakott a mamája, hogy ne fázzon a keze, és útnak is indult az éj leple alatt. 
Nem félt a sötétben, mert egy csillagot kötött a sapkája csúcsára, ami világította az utat. A szél is alább hagyott. 
Nyugodt tempóban haladt elõre a legközelebbi falu irányába, ami még kétnapi járásra volt.</p>
<img class="imb" src="fejezetek/kisfenyo.jpg"><br><a href="4f.htm" title="Következõ fejezet">Lapozz!</a></center>
</body></html>